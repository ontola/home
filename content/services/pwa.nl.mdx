---
title: "Progressive Web App laten ontwikkelen"
description: "Waarom zijn PWA apps vaak een verstandige optie?"
---

## De opkomst van de Progressive Web App

De webbrowser is in de 30 jaar dat het web bestaat uitgegroeid van een simpele document-lezer, naar een volwassen applicatie platform.
Dankzij nieuwe mogelijkheden en de steeds sneller wordende smartphones, kunnen web applicaties tegenwoordig net zo mooi, soepel en goed aanvoelen als _native_ mobiele applicaties.
Dit zijn _Progressive Web Apps_ (PWA's).
Deze combineren de voordelen van _native_ apps en webapplicaties:

- **Installeerbaar**: in tegenstelling tot normale websites, kan je een PWA 'installeren', zodat er bijvoorbeeld een icoon op het homescreen van je telefoon verschijnt. Dit zorgt er voor dat de kans wordt vergroot dat mensen de app later opnieuw openen, en niet vergeten.
- **Offline te gebruiken**: normale websites hebben een actieve internetverbinding nodig. Met PWA apps kan je zogenaamde _service workers_ gebruiken om de website offline te laten werken.
- **Snel**: door diezelfde service worker, kunnen PWA apps content bewaren en daarmee extra snel tonen.
- **Notificaties**: net als normale apps, kunnen PWA apps notificaties ontvangen.
- **Geen play store / app store nodig**: het installeren gaat buiten app stores om. Dit maakt het proces van installeren zeer laagdrempelig en snel.
- **Full-screen**: normale websites openen in een browser, waardoor je altijd een zoekbalk en verschillende knoppen op je scherm hebt. Deze kan je bij een PWA verbergen, zodat het aanvoelt als een native app.

<FeatureBlock title="Open Source" image="photos/thom-laptop.jpg">
<span>We houden van Open Source, dus bekijk onze projecten op <a href="https://github.com/ontola/">Github</a> en <a href="https://gitlab.com/ontola/">GitLab</a>!</span>
</FeatureBlock>
