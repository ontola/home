---
title: "Over ons"
description: "Ontola is een softwarebedrijf met een specialisme in webapplicaties, SAAS diensten en linked data. Wij houden van vernieuwende ideeÃ«n, open data en open technologie."
---

## Onze missie: Controle teruggeven over jouw data

Wij geloven dat bedrijven die met mooie woorden vertellen hoe ze de wereld gaan verbeteren doorgaans niet te vertrouwen zijn.
Bedrijven worden bijna altijd primair opgericht om geld te verdienen, niet voor liefdadigheid.
Als je deze tekst dus niet verder leest, begrijpen we dat volledig.

Maar dan kunnen we je onze boodschap niet meegeven:
een beetje vertrouwen is nodig in een digitale wereld, maar je kan dit tot een minimum terugbrengen als je de juiste ontwikkelprincipes hanteert.

We hebben drie stippen op de horizon gezet, waardoor je ons in de toekomst zo min mogelijk vertrouwen hoeft te geven:

- **Volledige data-eigenaarschap**. Zowel voor jou als klant (je host de software en database zelf als je dat wil, wij doen het voor je als je daar geen zin jn hebt), als voor de mensen die jouw software gaan gebruiken (het gebruik van [Solid Pods](/solid) zorgt ervoor dat zo min mogelijk persoonlijke data hoeft te worden opgeslagen).
- **Geen lock-in**. We bouwen software met standaarden, waardoor het makkelijk te vervangen en uit te breiden is. Daarnaast streven we naar zo veel mogelijk [open-source software](http://github.com/ontola/).
- **Onafhankelijkheid**. We streven naar het volledig onafhankelijk kunnen draaien van onze software, waardoor partijen als Google, Facebook of andere online diensten niet nodig zijn. Waar we de hulp van derde partijen wel als mogelijkheid bieden, dan zorgen we altijd voor een keuze uit meerdere opties.

We zijn er nog niet, maar dit is waar we naartoe werken.
We doen dat niet alleen om de wereld te verbeteren, maar ook om geld te verdienen.
De wereld wordt steeds bewuster van de risico's van de digitale wereld, wij bieden graag de beste tools om weerbaar te zijn.
Daarmee willen we niet verdienen aan jouw data of jouw afhankelijkheid, maar aan de waarde die we toevoegen met onze expertise.

Het zijn nu alleen nog woorden.
We verwachten niet dat je ons op ons woord zal geloven, maar je mag ons hier altijd op aanspreken.

## Waar we aan werken

Als team werken wij onder andere aan het e-democracy platform [Argu](https://argu.co), wat ingezet door diverse organisaties om mensen te betrekken bij besluitvorming.
Verder zijn we de huidige ontwikkelkracht achter het project [OpenBesluitvorming.nl](https://openbesluitvorming.nl), waar we van meer dan honderd overheden data importeren, converteren en beschikbaar stellen als linked open data.
We wonnen onder meer de [NL Open Government Partnership Award](https://www.open-overheid.nl/open-overheid/argu-winnaar-nederlandse-inzending-ogp-awards/) en diverse hackathons.
We werkten samen met [Inrupt](http://inrupt.com/) aan het [Solid](/solid) project, waarmee we mensen meer controle over hun data willen geven.
Ook bouwen we aan [Atomic Data](https://atomicdata.dev), een open standaard en tools om apps beter te laten samenwerken.

We houden van Open Source, dus bekijk onze projecten op [Github](https://github.com/ontola/) en [GitLab](https://gitlab.com/ontola/)!

## Bij ons komen werken?

Als je van webtechnologie houdt, en een nieuwe baan zoekt, heb je misschien wel geluk.
Bekijk onze [vacatures](/nl/jobs) pagina.
