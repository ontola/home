---
short: "React JS"
title: "NextJS website ontwikkelen"
description: "Wat is NextJS, en waarom zou je er mee werken?"
cases: []
---

NextJS is een modern Framework om websites mee te bouwen.
Het combineert de flexibiliteit van moderne web applicaties met de snelheid van statische websites.
Door slim gebruik te maken van _Server Side Rendering_ (SSR), kunnen NextJS applicaties erg snel worden ingeladen in browsers.
NextJS maakt gebruik van het [React](/nl/tech/react) framework.
Hiermee worden websites gebouwd met _componenten_, welke herbruikbaar zijn.
Door deze modulaire aanpak kan een NextJS website groeien.

Deze website is ook gebouwd in NextJS.
Je kunt [de broncode op Github bekijken](https://github.com/ontola/home).

## Waarom NextJS gebruiken

- **Snel laden, snel klikken**. NextJS ondersteunt zowel static site generation (SSG), server-side rendering (SSR) als client-side rendering (CSR). Hierdoor laden NextJS applicaties extreem snel.
- **Betere SEO**. Door de korte laadtijden scoren jouw pagina's beter in zoekmachines.
- **Werkt met praktisch alle back-ends**. NextJS werkt met diverse CMS systemen en databases, zoals Stripe, Contentful, [RESTFul API's](/nl/blog/api-design),
- **Makkelijk deploybaar**. Diensten als AWS Amplify en Vercel zorgen er voor dat het hosten van NextJS applicaties erg snel gaat.
- **Vertalingen**. Je kunt NextJS websites goed laten werken in verschillende talen.
- **Snel ontwikkelen**. NextJS is fijn om mee te werken, doordat je er als ontwikkelaar in hoog tempo resultaten mee kan boeken.
- **Afbeeldingen**. NextJS zet afbeeldingen om naar de juiste groottes, zonder dat je zelf hoef te optimaliseren bij het uploaden. Dat scheelt tijd en houdt de website snel.

## Combineren met...

Je kunt er voor kiezen om je NextJS applicatie data als bestanden in Git te beheren, maar dat is niet handig als je content veel wijzigt, of als niet-programmeurs de content moeten kunnen wijzigen.
Vaak heb je dus nog een andere back-end nodig voor content management.
Je kunt diensten zoals [Contentful](https://www.contentful.com/developers/docs/compose/building-a-website-with-compose/) gebruiken, of een maatwerk back-end ontwikkelen.

## Wil jij ook een NextJS applicatie?

Neem dan contact op!
